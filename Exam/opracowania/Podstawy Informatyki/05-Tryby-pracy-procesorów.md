# **Tryby pracy procesorów**

**Tryby pracy procesorów (np. tryb superwizora i użytkownika).**

Tryby pracy procesorów to różne poziomy uprawnień, jakie mogą mieć programy działające na komputrze. Są to mechanizmy zaprojektowane w celu ochrony systemu operacyjnego i innych programów przez nieautoryzowanymi lub potencjalnie niebezpiecznymi operacjami.

Istnieją główne tryby pracy procesora:

## **Tryb użytkownika (ang. _user mode_)**

-   Programy działające w tym trybie mają ograniczony dostęp do zasobów sprzętowych i innych funkcji systemowych.

-   Nie mogą wykonywać bezpośrednich operacji na wielu elementach sprzętowych, takich jak rejestry procesora czy pamięć systemowa.

-   Dostęp do systemowych zasobów odbywa się za pośrednictwem wywołań systemowych (system calls), które są kontrolowane przez system operacyjny.

## **Tryb superwizora (ang. _supervisor mode_, _kernel mode_)**

-   Programy działające w tym trybie mają pełen dostęp do zasobów sprzętowych i mogą wykonywać wszystkie instrukcje procesora.

-   Mają także możliwość zarządzania pamięcią, obsługiwania przerwań i wyjątków oraz kontrolowania innych funkcji sprzętowych.

-   System operacyjny działa głównie w trybie superwizora.

## **Podsumowanie**

Przełączanie między trybamim jest kluczowe dla zapewnienia bezpieczeństwa i stabliności systemu. To zadanie leży w gestii procesora oraz systemu operacyjnego. W momencie, gdy program wywołuje jakąś operację, która wymaga przejścia do trybu superwizora (np. otwarcie pliku, alokacja pamięci), następuje przełączenie trybu, a kontrola zostaje przekazana do systemu operacyjnego, który wykonuje odpowiednie operacje i zwraca z powrotem do trybu użytkownika.

W trybie użytkownika programy mają ograniczone uprawnienia, co zapobiega przypadkowym lub celowym naruszeniom bezpieczeństwa. Natomiast w trybie superwizora system operacyjny ma pełną kontrolę nad sprzętem i może egzekwować polityki bezpieczeństwa oraz zarządzać zasobami sprzętowymi.

## **Dodatkowe informacje**

Warto zauważyć, że opisane tu tryby są charakterystyczne dla architektury procesorów typu von Neumanna, takich jak x86 czy ARM. Istnieją również inne architektury, które mogą stosować różne mechanizmy kontroli dostępu i tyby pracy.
